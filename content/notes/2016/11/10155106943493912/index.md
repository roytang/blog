---
date: 2016-11-20 19:59:00
source: facebook
syndicated:
- type: facebook
  url: https://www.facebook.com/stephen.roy.tang/posts/10155106943493912
tags: []
---

Isang alamat:
---
Isa kang pamilyado at may hinire kang kasambahay. Tapos sa simula, parang ok sya, maayos ang trabaho, nagagawa lahat at minsan sobra-sobra pa.

Tapos later nalaman mo na kinukupit pala nya yung iba nyong gamit sa bahay at sinasangla. Tapos sinasaktan nya ung mga anak mo pag umangal at nagsabing magsusumbong.

Tapos nalaman mo pa na ang haba na pala ng listahan ng utang mo sa tindahan kasi yung binibigay mo sa kanya na pambili binubulsa lang nya at pinapalista lamang ang mga bilihin.

Anong gagawin mo, syempre patatalsikin mo na yang kriminal na yan diba? Sabay kakasuhan mo pa sa korte para maisauli sayo yung ninakaw sa yo at sana'y makulong pa!

E biglang namatay, hindi na tuloy umasenso yung kaso at hindi mo na mapagbayad. Tapos eto yung anak ng kasambahay, pupunta-punta sa bahay nyo, hihingi ng abuloy para pambayad sa libing. Gusto pa magara yung libing, dun sa mamahaling sementeryo na prestigious. May banda pa at parade.

Aba, ano sya, siniswerte! Di ba parang ang kapal ng mukha. Nung pinagsabihan mo, hiniritan ka pa nung anak:

"Bakit po ba hindi kayo makapag-move on? Patay na nga po si nanay sana respetuhin nyo na lang. Madami naman po syang nagawang mabuti para sa inyo diba? Pinagluto nya kayo at pinamalengke at pinagsilbihan? Kung galit po kayo sa kanya bakit naglalakad pa rin kayo dyan sa sahig nyo, di ba sya ang naglinis nyan at nagtawag ng taga-ayos nung nasira yan? Bakit nakatayo pa rin yang Christmas tree nyo e diba si nanay ang nagdecorate nyan? Bakit hindi nyo na lang sya patawarin para magkaron na ng healing?"

---

Moral of this story is left as homework for the readers